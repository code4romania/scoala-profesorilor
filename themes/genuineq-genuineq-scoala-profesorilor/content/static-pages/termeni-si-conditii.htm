[viewBag]
title = "Termeni și Condiții"
url = "/termeni-si-conditii"
layout = "tms-static"
is_hidden = 0
navigation_hidden = 0
==
<p>Acest document se bazează pe <a href="https://github.com/codeforamerica/codeofconduct" target="_blank">Codul de Conduită al Code for America</a>.</p>

<p>Comunitatea Code for Romania își propune ca toate evenimentele, forumurile și activitățile comunității Code for Romania, să reflecte următoarele:</p>

<ul>
	<li>Reprezintă un mediu sigur și respectuos pentru toți participanții</li>
	<li>Reprezintă un mediu în care toți oamenii se pot exprima liber</li>
	<li>Fiecare contribuție este valoroasă în felul ei. Respectăm ideile, calitățile și contribuția fiecăruia.</li>
	<li>Nu presupuneți că toată lumea are aceeași experiență anterioară. Încurajați întrebările.</li>
	<li>Găsiți o manieră în care oamenii pot fi productivi cu calitățile și competențele pe care le au (tehnice sau nu) și energia fiecăruia.</li>
	<li>Folosiți exprimări ca “da/și”, în loc de “nu/dar”.</li>
	<li>Încurajați membrii și participanții să asculte pe cât de mult vorbesc.</li>
	<li>Încercați să construiți instrumente și tehnologii accesibile publicului. Vor fi prioritizate activitățile care sunt în avantajul utilizării de către publicul larg, iar nu individuale, private.</li>
	<li>Prioritizează accesul și exprimarea opiniilor de către grupurile care sunt, în mod traditional, excluse de la procesul civic.</li>
	<li>Depune eforturi pentru a se asigura de buna reprezentare a comunității în procesul de planificare, design și implementare a soluției tehnice. Acest lucru include încurajarea participării femeilor, minorităților și grupurilor în mod traditional marginalizate.</li>
	<li>Implică în mod activ în procesul de luare a deciziilor grupurile din comunitate și acelea care au expertiză pe subiectul în discuție.</li>
	<li>Se asigură că relațiile și conversațiile dintre membrii comunității, reprezentanții autorităților locale și partenerii comunității ramân respectuose, promovează participarea și productivitatea.</li>
	<li>Asigură un mediu în care oamenii nu sunt supuși discriminării sau hărțuirii.</li>
</ul>

<p>Code for Romania este o organizație non-partizană, apolitică, și nu se va asocial cu niciun partid politic.</p>

<p>Code for Romania dezvoltă produse informatice open source. Nici un contribuitor nu este proprietarul proiectului la care a contribuit.</p>

<p>Code for Romania își rezervă dreptul de a cere oricui nu respectă această politică să nu mai participe în cadrul activităților, evenimentelor și forumurilor rețelei Code for Romania.</p>

<p>
	<br>
</p>

<h2>Politica Anti-Hărțuire Code for Romania</h2>

<p>Această politică anti-discriminare este bazată pe <a href="http://geekfeminism.wikia.com/wiki/Conference_anti-harassment/Policy" target="_blank">exemplul politicii</a> de pe Geek Feminism wiki, creată de către Ada Initiative și alți voluntari.</p>

<p>Această politică este bazată pe o serie de alte politici, care include: Politica anti-hărțuire Ohio LinuxFest, scrisă de către Esther Filderman și Beth Lynn Eicher, și proiectul Con Anti-Hărțuire. Mary Gardiner, Valerie Aurora, Sarah Smith și Donna Benjamin au generalizat aceste politici și au adăugat materiale de suport. Mai mulți membri ai LinuxChix, Geek Feminism și alte grupuri au contribuit la aceast document.</p>

<p>Toate activitățile, evenimentele și forumurile comunității Code for Romania și toți membrii, prezentatorii și participanții se obligă să respecte prezenta Politica Anti-Hărțuire.</p>

<p>În plus față de faptul că evenimentele organizate de către noi se vor supune principiilor menționate în acest document, Code for Romania va realiza parteneriate și se va asocia doar cu grupuri care respectă aceeași politică anti-hărțuire și anti-discriminare și în relație cu membrii și participanții săi. Sponsorii și partenerii se supun de asemenea politicii anti-hărțuire.</p>

<p>Code for Romania își propune să ofere un mediu fără hărțuire și fără discriminare, pentru toată lumea, indiferent de gen, identitate de gen și expresie, orientare sexuală, dizabilitate, aspect fizic, greutate, rasă, religie etc. Nu tolerăm sub nicio formă agresarea membrilor, participanților și partenerilor. Limbajul și imaginile cu tentă sexuală nu sunt potrivite pentru niciun eveniment și nicio activitate a comunității Code for Romania, inclusiv prezentările. Oricine nu respectă aceste politici poate fi exclus din toate activitățile, evenimentele și forumurile comunității Code for Romania, de către organizatorul de eveniment sau administratorul forumului.</p>

<p>Code for Romania va publica acest Cod de Conduită și Politica Anti-Discriminare pe site-ul nostru și pe orice alt forum pe care îl vom folosi. De asemenea, acestea vor fi publicate pe paginile de înregistrare ale tuturor evenimentelor și se va face, de asemenea, referire la ea în e-mail-urile către membri și participanți la evenimente.</p>

<p>Discriminarea include, dar nu se limitează la: comentarii jignitoare scrise sau verbale referitoare la gen, identitate de gen și expresie, orientare sexuală, dizabilitate, aspect fizic, greutate, rasă, religie, imagini sexuale în spații publice, intimidare intenționată; urmărire; fotografiere sau filmare hărțuitoare; contact fizic nepotrivit; aluzii sexuale; excludere; limbaj sau acțiuni care dovedesc condescendență.</p>

<p>Discriminarea include, dar nu se limitează la: tratamentul incorect și dăunător aplicat diferitelor categorii de oamenii, în special pe criterii ce țin de rasă, naționalitate, vârstă, sex, orientare sexuală, dizabilități, aspect fizic, religie etc.</p>

<p>Dacă un participant prezintă comportament de discriminare sau hărțuire, organizatorii pot lua orice măsură consideră potrivită, inclusiv să avertizeze persoana în cauză sau să o exclude din activitățile, evenimentele și forumurile comunității Code for Romania.</p>

<p>Dacă sunteți hărțuit și/ori discriminat sau dacă observați că altcineva este hărțuit și/ori discriminat, sau dacă aveți alte îngrijorări, vă rugăm să contactați imediat un membru al Code for Romania sau un administrator al forumului. Pe aceștia îi puteți contacta la [e-mail și număr de telefon al organizatorului/administratorului]. Staff-ul evenimentului și administratorii forumului vor fi bucuroși să vă ajute să contactați personalul de Securitate al hotelului/spațiului respective sau al autorităților locale competente sau să ofere alt fel de sprijin celor afectați de acte de hărțuire, pentru ca aceștia să se simtă în siguranță pe toată perioada evenimentului.</p>

<p>Dacă nu puteți contacta un organizator al evenimentului sau un administrator al formului sau este o situație de urgență, vă rugăm să sunați la 112 și/sau să vă îndepărtați de situație.</p>

<p>Puteți, de asemenea, contacta Code for Romania în legătură cu acte de hărțuire la adresa <strong>safespace</strong> at <strong>code4.ro</strong>. Puteți folosi modelul de e-mail de mai jos. Membrii Code for Romania sunt de acord cu faptul că nu sunt întotdeauna în poziția de a evalua o situație dată, ca urmare a numărului de evenimente și a faptului că echipa noastră nu este întotdeauna prezentă. Totuși, suntem încrezători că prin oferirea acestor linii directoare creăm o comunitate care aderă voluntar la aceste valori și poate crea un mediu incluziv și prietenos pentru toată lumea.</p>

<p>Prețuim participarea voastră și sperăm că prin comunicarea acestor așteptări de la început și în mod deschis, ne putem bucura cu toții de un mediu non-agresiune.</p>

<h2>Model de e-mail pentru raportarea situațiilor de hărțuire</h2>

<p><em>SUBIECT: Alertă Safe Space la [Numele Evenimentului]</em></p>

<p><em>Vă scriu deoarece am fost supus unui act de agresiune la un eveniment al comunității Code for Romania, (nume, loc, data evenimentului).</em></p>

<p><em>Datele mele de contact sunt…. Vă mulțumesc.</em></p>